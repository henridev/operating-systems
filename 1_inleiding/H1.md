# inleiding besturingsystemen

## wat is een besturingssysteem 

> besturingssyteem = programma die een gebruiker in stat stelt computer hardware te exploiteren (wanneer een gebruiker een opdracht wil uitvoeren wordt dit naar de OS gestuurd die dan de hardware zal aanspreken)

**taak van een OS** = `resource management`

- regelen informatie opvraging / opslag van programma's
- afscherming van programma's voor specifieke hardware
- gegevensstroom langs de componenten van de computer regelen
- programma’s in staat stellen te werken zonder onderbreking van andere programma's
- onafhankelijke programma’s tijdelijk samen laten werken en informatie gemeenschappelijk te gebruiken
- reageren op fouten of aanvragen van de gebruiker
- een tijdsplanning maken voor programma’s die resources willen gebruiken


## soorten besturingssytemen

* Single-tasking vs Multitasking
* Single-users vs Multi-user

- Bij een **single-taskingbesturingssysteem** is er maar **één gebruiker** die maar **één applicatie** tegelijk draait. In een dergelijk systeem kan er dus slechts één programma (taak/task) tegelijk actief zijn.Een bekend voorbeeld van een single-taskingbesturingssysteem is **MS-DOS**, de (niet-grafische) voorloper van Windows.

- De meeste moderne besturingssystemen zijn **multitasking**, met andere woorden: meerdere programma’s (taken) kunnen tegelijkertijd geopend en uitgevoerd worden.Veel multitasking systemen staan nog steeds maar één gebruiker toe, maar hij/zij kan verscheidene bezigheden op hetzelfde moment laten afwikkelen.Aangezien bij multitasking een gebruiker verschillende taken tegelijkertijd kan uitvoeren, worden bepaalde functies van het besturingssysteem (zoals bv. geheugenbeheer) ingewikkelder.

- **Multi-user systemen**, ook wel **multiprogrammering** systemen genoemd, moeten niet alleen alle gebruikers bijhouden, er moet ook voorkomen worden dat deze elkaar hinderen of in het werk van de anderen kunnen rondneuzen.Hierdoor worden bepaalde functies van een besturingssysteem nog complexer, want er kunnen meerdere gebruikers tegelijkertijd actief zijn op het systeem, en elke gebruiker kan ook meerdere taken tegelijkertijd uitvoeren. 


## concepten van besturingssytemen

<img src="https://res.cloudinary.com/dri8yyakb/image/upload/v1613023605/Untitled_Diagram_5_adrima.png" height=300 />

### gebruiker / computer interface volgens lagen. 

- In de toplaag zijn de functies vastgelegd
- onderste laag bevat de details van het laagste niveau om deze functies uit te voeren. 
- De gebruiker communiceert met de bovenste laag. Deze bestaat uit routines van het besturingssysteem die zijn ontworpen om op opdrachten van een gebruiker te reageren. We noemen deze laag de **shell** of de **commandinterpreter**. (deel waarmee gebruiker vertrouwd is)
- In werkelijkheid is het echter niet de shell die de opdracht van de gebruiker uitvoert (aangezien veel opdrachten erg ingewikkeld zijn / zo kan een simpele opdracht die het besturingssysteem veel vergen).
- De laag **utilities** bevat vele routines die voor deze dingen zorg dragen.
- De laatste laag is de **kernel** of kern. Dit is het hart van het besturingssysteem. Deze laag bevat de routines die het vaakst worden gebruikt en waar het meest op aan komt.
- Wanneer een gebruiker een opdracht geeft, verzorgen de **utilities** het grootste deel van de controle en de voorbereiding die voor de uitvoering nodig zij.

### programma's / taken 

aangezien alle besturingssytemen als doel hebben taken / programma's uit te voeren kunnen we ook een ondersheid maken tussen de soorten programma's / taken die kunnen worden uitgevoerd.

- **Interactieve programma’s**: Een interactief programma is een programma dat een gebruiker vanaf de terminal activeert. Over het algemeen voert de gebruiker een korte opdracht in. Het besturingssysteem vertaalt deze opdracht en onderneemt actie. Het zet vervolgens een **prompt-teken** op het scherm en geeft daarmee aan dat de gebruiker een volgende opdracht kan invoeren. De gebruiker voert weer een opdracht in en het proces gaat door. De gebruiker werkt met het besturingssysteem op een conversatie-achtige manier, **interactieve mode** genoemd. Interactieve gebruikers verwachten een snelle respons. *Daarom moet het besturingssysteem interactieve gebruikers voorrang geven*.
- **Batch-programma’s**: Een gebruiker kan opdrachten in een file opslaan en deze aan de **batch queue** (wachtrij voor batch-programma’s) van het besturingssysteem aanbieden. Uiteindelijk zal het besturingssysteem de opdrachten uitvoeren. Batch-gebruikers verschillen van interactieve gebruikers omdat zij *geen directe respons verwachten*. Bij **scheduling** houdt het besturingssysteem hiermee rekening.  
- **Real-time programma’s**: Real-time programmering legt aan de respons een tijdsbeperking op. Het wordt gebruikt wanneer een **snelle respons essentieel** is. Interactieve gebruikers geven de voorkeur aan een snelle respons, maar real-time gebruikers eisen dit zelfs. Voorbeelden van real-time verwerking: controlesysteem voor het luchtverkeer op een vliegveld, robots etc.

### processen en resources

> process = Eén of meer reeksenopdrachten die door een besturingsprogramma  worden beschouwd als een werkeenheid


* Een **programma** of taak bestaat uit één of meerdere processen. 
* Een proces bestaat uit één of meer reeksen **opdrachten** die door een besturingssysteem worden beschouwd als een **werkeenheid**. 
- Een besturingssysteem moet reageren op alle onafhankelijke activiteiten die kunnen voorkomen aka **processen** . 
- Elk proces is dus een **onafhankelijk uitgevoerde entiteit** die meedingt naar het gebruik van **bronnen (resources)**.
-  programma’s per gebruiker en processen per programma varieeren. 
-  Eenvoudige programma’s = meestal maar uit één proces vs complexere programma’s = meerdere processen bestaan
-  het aantal processen kan variëren in de tijd. 
-  Een besturingssysteem focust uitvoering processen en typisch niet op de gebruiker of programma. Het besturingssysteem bepaalt dus welke processen momenteel uitgevoerd worden (**runnen**) en **welke bronnen toegekend worden aan welke processen**

> resource = hardware die de behoeftes van processen bevredigd

Het besturingssysteem moet open staan voor de behoeften van een proces. In de eerste plaats  spreken processen resources (=bronnen) aan. 

<u>resources omvatten</u>
- persistente opslag (bestanden)
- RAM geheugen
- uitvoeringstijd op de CPU
- eventuele communicatie met randapparatuur. 

Het besturingssysteem moet er dus voor zorgen dat elk proces toegang krijgt tot de nodige resources

<u>Resource details:</u>
- **Geheugen**
  - Een proces heeft geheugen nodig *om instructies en gegevens in op te slaan*. 
  - Een besturingssysteem zorgt dat het proces genoeg geheugen krijgt. 
  - Geheugen is echter een eindige resource
  - Het besturingssysteem mag niet toelaten dat processen niet kunnen “runnen” omwille van geheugentekort. 
  - een proces mag zichzelf niet eigenmachtig toegang tot het geheugen van een ander proces verschaffen om de privacy en veiligheid te waarborgen.
  - Het besturingssysteem moet deze resource niet alleen **toewijzen**, maar ook de **toegang regelen**.
- **CPU**: 
  - een resource die elk proces nodig heeft *om zijn instructies te kunnen uitvoeren*. Aangezien er meer processen dan CPU’s zijn zal een besturingssysteem het gebruik van de CPU regelen. 
  - Als het goed is, krijgen belangrijke processen de CPU snel ter beschikking en mogen minder belangrijke processen de CPU niet gebruiken ten koste van andere.
- **Randapparatuur**: 
  - onder andere printers, tapedrives en diskdrives. 
  - Net als bij de CPU zijn er gewoonlijk meer gebruikers dan devices.
  - Wat gebeurt er als verscheidene processen naar dezelfde printer of dezelfde drive
    willen schrijven? Het besturingssysteem moet *uitzoeken wie tot wat toegang heeft*. 
  - Het moet ook de *gegevensstroom regelen* wanneer de processen van devices lezen of
    naar devices schrijven.
- **Bestanden**: 
  - Het besturingssysteem wordt verondersteld snel een bepaalde file te kunnen lokaliseren alsook
    records in een file kan.
  - Omdat opslagmedia vaak vele duizenden files bevatten en een file vele duizenden records kan
    bevatten, is dit een ingewikkelde taak


### sheduling 

> sheduling = de manier waarop het besturingssysteem deze prioriteiten toekent

belangrijk concept bij multitasking besturingssystemen en in het bijzonder multi-user besturingssystemen. Aangezien veel programma’s de resources van de computer gemeenschappelijk moeten gebruiken, moet het besturingssysteem beslissen wie wat krijgt en wanneer.Vaak zal het besturingssysteem aan elk programma, of zelfs aan elk proces een bepaalde prioriteit toekennen.


### concurrency 

meestal kunnen *verschillende processen gelijktijdig uitgevoerd worden*. 

plus :  verhoogt de productiviteit
min : wanneer de processen gedeelde bronnen zoals gemeenschappelijke geheugen aanspreken. In dit geval kunnen er conflicten ontstaan. 

Het besturingssysteem zal conflicten moeten detecteren en indien mogelijk oplossen, bijvoorbeeld door een volgorde op te leggen waarin processen afgehandeld worden (**synchronisatie**). 


### ontwerp criteria

<img src="https://res.cloudinary.com/dri8yyakb/image/upload/v1613028103/Screenshot_from_2021-02-11_08-21-22_lal7on.png" width=300/>

Een modern besturingssysteem moet dus met heel veel zaken rekening houden. Het is duidelijk dat het *beheer van resources* en de *uitvoer van de functies* daarvan belangrijke criteria zijn bij het ontwerpen van besturingssystemen. Ook gebruiksgemak is een criterium.

Enkele belangrijke ontwerp-criteria voor een besturingssysteem zijn:

- **Consistentie**: Consistentie is een belangrijk ontwerp-criterium. Als het aantal processen, dat van de computer gebruik maakt, vrijwel constant blijft, hoort dat ook voor de respons te gelden.
- **Flexibiliteit**: Een besturingssysteem hoort zo te zijn geschreven dat een nieuwe versie het draaien van oude applicaties niet onmogelijk maakt.Bij een besturingssysteem moeten ook eenvoudig nieuwe randapparaten kunnen worden toegevoegd.
- **Overdraagbaarheid**: Dit houdt in dat het besturingssysteem op verscheidene soorten computers werkt. Overdraagbaarheid geeft de gebruiker meer flexibiliteit. Al deze ontwerp-criteria zijn belangrijk

helaas is het meestal onmogelijk om aan alle critria voldoen. Vaak moet het ene criterium worden opgeofferd ten gunste van het andere. De ontwerpers moeten de omgeving waarin het besturingssysteem werkt, grondig kennen. Op die manier kunnen ze bepalen welke criteria voor de gebruiker het belangrijkst zijn.22
